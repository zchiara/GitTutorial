# 1. Per iniziare
## Cos'è Git?

Git è un VCS (version control system).

Un VCS è un sistema che permette di tener traccia dei cambiamenti che vengono effettuati ad un file  durante lo sviluppo di un progetto di qualsiasi dimensione o tipo (che sia un progetto di grafica, lo sviluppo di un software o la scrittura di un libro; anche questo tutorial è scritto tenendo traccia dello sviluppo mediante git).

Permette di riportare files o l'intero progetto ad uno stato precedente, confrontare i cambiamenti, capire quali modifiche hanno causato un problema, chi ha introdotto qualcosa, quando e tanto altro.

Usare un VCS significa che si possono risolvere anche situazioni in cui si "perdono file".

Git viene utilizzato principalmente da riga di comando (shell); esistono comunque delle GUI che implementano un subset delle funzionalità di Git.

---
## I sistemi di controllo versione
### Controllo versione locale (LVCS)
Questa tipologia di controllo versione consiste nel copiare i file in altre directory, magari rinominandole con la data in cui sono state generate.

Questo è un approccio molto comune perchè è semplice me è anche incredibilmente facile sbagliare in questo modo: è facile dimenticare in quale directory si è e magari può succedere di modificare o cambiare qualcosa che in realtà non si doveva toccare.

### Controllo versione centralizzato (CVCS)
Un'altra tecnica di controllo versione è quella centralizzata, la quale è stata utilizzata per molti anni.

Questi sistemi, come Subversion o Perforce, hanno un singolo server che contiene tutte le versioni dei file ed un numero variabile di utenti possoscaricare i file da questo server centrale.

Questa tipologia di controllo versione offre una serie di vantaggi rispetto al LVCS; si può sapere a che punto del progetto sono gli altri, è possibile lavorare indipendentemente con una copia locale su ogni client.

Ci sono anche una serie di aspetti negativi: il fatto che il server sia unico e nel caso in cui sia down, nessuno può collaborare o salvare la versione su cui stanno lavorando in quel momento.

Nel caso in cui il server subisse un danno, i file sarebbero irrimediabilmente persi, ma si avrebbe solo l'ultima copia che si ha scaricato localmente senza tutta la storia del progetto.

### Controllo versione distribuito (DVCS)
Il sistema di controllo versione distribuito, come Git, Mercurial, Bazaar o Darcs, prevede che il client non scarichi soltanto l'ultima versione del file, ma clona completamente il repository.

Ciò implica che anche nel caso in cui il server morisse, ogni client del repository avrebbe una copia di backup del server in grado di ripristinarlo.

Questi sistemi funzionano meglio se hanno repository remoti dove è possibile lavorare di modo da collaborare con gruppi diversi di persone in modi diversi simultaneamente sullo stesso progetto.

---
## Le basi di Git
### Il sistema di memorizzazione di Git
La principale differenza tra Git ed altri VCS è il modo in cui Git si pone nei confronti dei dati.

Concettualmente, molti degli altri sistemi conservano una lista dei cambiamenti (aggiunte o cancellazioni) che vengono effettuati ad i singoli file nel tempo e nel caso in cui si debba ricostruire lo stato di un file ad un determinato momento, questo viene ricostruito effettuando al contrario le modifiche.

Git memorizza i dati sotto forma di fotografie di un filesystem in miniatura.

Ogni volta che viene fatto un commit, o salvato lo stato del progetto in Git, viene praticamente fatta una istantanea di come sono i file in quel momento e viene memorizzato un puntatore a questa schermata.

Per auementare l'efficienza, se un file non viene cambiato, viene semplicemente aggiunto un puntatore al file della istantanea precedente.

Git pensa ai suoi dati come una sequenza di istantanee.

Sui dati viene calcolato un HASH SHA-1 prima di ogni memorizzazione, di modo da poter essere identificati da questa checksum. Ciò implica che sia impossible cambiare il contenuto di un file senza che Git se ne accorga. Tutto viene memorizzato in funzione dell'hash del contenuto del file e non in funzione del nome.

### Quasi tutte le operazioni sono locali
La maggior parte delle operazioni necessitano soltanto di file locali per essere eseguiti (generalmente non servono informazioni provenienti dal web o da altri computer).

Dal momento in cui Git memorizza l'intera storia del progetto in locale, la maggior parte delle operazioni appaiono effettuate istantaneamente.

Questo significa anche che è possibile continuare a lavorare (ed effettuare commit)  anche nei momenti in cui non c'è la connessione per effettuare l'upload.

---
## I tre stati di Git
Questo è uno dei punti **più importanti** da comprendere.

Git ha **tre stati** in cui può essere un file (che non tradurrò per amore della lingua italiana ed inglese): *committed, modified e staged*.
* Committed: i dati sono memorizzati nel database locale
* Modified: significa che sono stati effettuati dei cambiamenti ma il file ancora non è stato ancora caricato nel database
* Staged: significa che i file modificati sono stati selezionati per essere inseriti nel prossimo commit

Questo ci porta a fare una distinzione anche per le **tre sezioni principali** di un progetto:
* Git directory: il vero e proprio repository (ovvero la cartella *.git*); è ciò che viene copiato quando viene *clonato* un repository esterno
* Working tree: la cartella di lavoro (l'insieme di file appartenenti all'ultimo checkout che possono essere modificati)
* Staging area: un file contenuto della *Git directory* che memorizza informazioni riguardo il prossimo commit; alcune volte è chiamato *index*

Un tipico workflow in Git è circa:
1. Modifichi i file nel *working tree*
2. Aggiungi *snapshots* dei file nella *staging area*
3. Effettui un commit, che prende i file dalla staging area e li memorizza **permanentemente** nella *Git directory*

In particolare un file nella *Git directory* è considerato *committed*; un file modificato ed aggiunto alla *staging area* è *staged*; un file modificato ma non aggiunto alla staging area è detto *modified*.

---
## Installare Git
### Linux
Fare riferimento al proprio package manager installanto *git-all*

Alternativamente è possibile reperire ulteriori informazioni su http://git-scm.com/download/linux

### Mac
Git è incluso negli *Xcode Command Line Tools*: basta scrivere *git* nel terminale e verrà proposto di installare gli strumenti di sviluppo

Alternativamente, se si vuole una versione più recente, è possibile reperire ulteriori informazioni su http://git-scm.com/download/mac

### Windows
L'installazione su windows prevede il download dell'installer da http://git-scm.com/download/win

Questo progetto si chiama *Git for Windows* ed è separato da Git

Ulteriori informazioni sono reperibili su https://git-for-windows.github.io

L'installer per Windows include anche una versione per riga di comando ed una GUI; funziona con Powershell.

###I più impavidi, volendo, possono compilarsi Git da soli.
